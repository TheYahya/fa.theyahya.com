---
author: Yahya
category:
  - آموزش
  - برنامه-نویسی
  - لینوکس
date: "2016-11-07T17:04:48+00:00"
guid: http://ysarbabi.ir/blog/?p=202
summary: می‌خواستم حجم زیادی فیلم و سریال را از لپ‌تاپ خودم به لپ‌تاپ دیگری منتقل کنم؛ من لینوکسی بودم و لپ‌تاپ مقصد ویندوزی. هردو در یک شبکه‌ی خانگی با wi-fi به یک modem-router متصل بودیم. مطمئنا نرم‌افزارها و برنامه‌هایی برای اینکار وجود دارد، هرچند دو سیستم عامل مختلف داریم، ولی قطعا راهکارهای دیگری هم بجز آنچه در ادامه خواهم گفت وجود دارد. ولی آنچه در اینجا مطرح می‌کنم، اولین روشی است که به ذهنم رسید؛ و مهم‌تر از همه اینکه نیازی نبود که در اینترنت دنبال دانلود نرم‌افزار باشم و یا برای راهکاری جست‌وجو کنم. هرآنچه می‌خواستم داشتم!
tag:
  - آموزش
  - برنامه-نویسی
  - لینوکس
  - چرا-لینوکس-را-دوست-دارم
title: روشی برای انتقال فایل در شبکه‌ی خانگی با لینوکس
url: /روشی-برای-انتقال-فایل-در-شبکه‌ی-خانگی/

---
می‌خواستم حجم زیادی فیلم و سریال را از لپ‌تاپ خودم به لپ‌تاپ دیگری منتقل کنم؛ من لینوکسی بودم و لپ‌تاپ مقصد ویندوزی. هردو در یک شبکه‌ی خانگی با wi-fi به یک modem-router متصل بودیم. مطمئنا نرم‌افزارها و برنامه‌هایی برای اینکار وجود دارد، هرچند دو سیستم عامل مختلف داریم، ولی قطعا راهکارهای دیگری هم بجز آنچه در ادامه خواهم گفت وجود دارد. ولی آنچه در اینجا مطرح می‌کنم، اولین روشی است که به ذهنم رسید؛ و مهم‌تر از همه اینکه نیازی نبود که در اینترنت دنبال دانلود نرم‌افزار باشم و یا برای راهکاری جست‌وجو کنم. هرآنچه می‌خواستم داشتم!

چون برای توسعه‌ی وب apache را نصب دارم؛ نیازی به نصب مجدداش نیست! ولی شما اگر apache ندارید باید ابتدا آن را نصب کنید.

ابتدا یک دایرکتوری در مسیر /var/www/html ایجاد می‌کنیم. برای اینکار دستورات زیر را به ترتیب در ترمینال لینوکس وارد می‌کنیم، یا از هر روش دیگری که راحت‌تر هستید این کار را انجام دهید.

```sh
cd /var/www/html/
mkdir sharedFiles
```

بعد خطوط زیر را به فایل  etc/apache2/apache/apache2.conf اضافه می‌کنیم:

```default
<VirtualHost *:80>
    DocumentRoot /var/www/html/sharedFiles/
</VirtualHost>
```

توجه داشته باشید که اگر مسیر پروژه‌های دیگری را هم روی پورت 80 در این فایل تعریف کرده‌اید، بهتر است که این را قبل از همه‌ی آنها تعریف کنید. حالا سرور apache را با دستور زیر restart می‌کنیم:

```default
sudo service apache2 restart
```

بعد به دایرکتوری مورد نظر می‌رویم و برای هر‌آنچه می‌خواهید به اشتراک بگذاریم یک سیمبل لینک (دایرکتوری یا فایلی که فضایی اشغال نکرده، بلکه به فایل یا دایرکتوری مقصدش اشاره دارد) ایجاد می‌کنیم. (در اینجا من فقط برای دایرکتوری فیلم‌ها یک سمبل لینک ساخته‌ام)

```default
cd /var/www/html/sharedFiles/
ln -s ~/Videos/movies/ movies
```

و در نهایت با دستور زیر، IP لوکال سیستم خودمان را پیدا می‌کنیم و حالا هر دستگاه (Device) متصل به شبکه‌ی wi-fi ما با هر سیستم‌عاملی می‌تواند با وارد کردن این IP در مرورگرش به فیلم‌های ما دسترسی داشته باشد و آنها را دانلود کند:)

```default
ip addr show
```

پ.ن0: IP لوکال چیزی شبیه 192.168.1.101 خواهد بود.

پ.ن1:‌ مسلما در ویندوز هم می‌شود چنین کاری کرد ولی با نصب برنامه‌های حجیم‌تر و صرف وقت بیشتر.
