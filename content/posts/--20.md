---
author: Yahya
category:
  - شخصی
  - وبلاگ
date: "2015-11-03T14:56:57+00:00"
guid: https://theyahya.com/blog/?p=1
disqus_identifier: 6 https://theyahya.com/blog/?p=1
tag:
  - شخصی
  - وبلاگ
title: سلام دنیا!
url: /hello-world/

---
**سلام**، اگر برنامه نویس باشید به هیچ وجه با عنوان مطلب بیگانه نیستید و کل فلسفه‌اش رو متوجه میشید، ولی اگر برنامه نویس نیستید! باید بگم که برنامه نویس‌ها از این عنوان در اولین برنامه‌شان استفاده می‌کنند. یعنی اکثر برنامه‌نویس‌ها اولین برنامه‌شان یک hello world ساده است. احتمالا بیل گیتس هم اولین برنامه‌ای که نوشته چیزی شبیه به همین بوده!

بعد از مدتی وبلاگ‌نویسی به هر بهانه‌ای هم که بخواهی رهایش کنی نمی‌شود(کمی اغراق)؛ همین شد که پس از چندین آزمون و خطا بالاخره تصمیم گرفتم باز اینجا بنویسم، مسلما در مورد هرچیزی؛ البته سینما، کتاب و دنیایِ صفر و یک‌ها اصلی‌ترین شاخه‌هایی هستند که به آنها علاقه دارم و در موردشان می‌نویسم، نه به عنوان یک منتقد یا خِبرهِ، تنها بعنوان مخاطبی که وقت آزادش را با اینها سپری می‌کند و قصد به اشتراک گذاشتن تجربه‌هایش را دارد، هرچند اندک.

**قالب وبلاگ،** را هم خودم نوشتم، از پایه؛ قبلا برخی از تم‌های وردپرس را فارسی و راست‌چین کرده بودم، ولی اینبار تصمیم گرفتم یک تِم وردپرس را از اول خودم بنویسم، تا دقیقا به نتیجه‌ی دلخواهم برسم. اول کار خیلی پیچیده‌تر و شاید پر زرق‌وبرق‌تر بود. jquery استفاده کرده بودم و کلی امکاناتِ جالب ولی بعد تصمیم گرفتم خیلی ساده باشه، در واقع ایده‌ی اولیه‌ی این قالب، [یکی از محبوب‌ترین وبلاگ‌هایی هست که دنبال می‌کنم](http://zenhabits.net/). پیشنهاد می‌کنم شما هم ی نگاهی بندازید، شاید علاقه‌مند شدید. همچنین از [فونت وزیر](http://rastikerdar.github.io/vazir-font/) استفاده کردم که جناب راستی‌کردار بصورت آزاد در گیت‌هاب منتشر کردند. برای لینک‌های بالا (header) و پایین(footer) هم یک پنل وجود داره، که بعد از نصب و فعال کردن قالب، می‌تونید این لینک‌ها رو اضافه کنید. قالب رو هم در [گیت‌هاب](https://github.com/ysarbabi/thewhite) منتشر کردم، اگر خواستید امتحانش کنید و یا برای وبلاگ خودوتون استفاده کنید، می‌تونید از [اینجا دانلود](https://github.com/ysarbabi/thewhite/releases/latest) کنید. مسلما از نظرات شما هم استقبال میکنم.
